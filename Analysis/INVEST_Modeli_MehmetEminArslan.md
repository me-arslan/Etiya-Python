# INVEST Modeli 

------------
INVEST modelinde bir kullanıcı hikayesinin sahip olması gereken 6 önemli özellik tanımlanır. Bill Wake tarafından oluşturulmuştur.


![](https://www.visual-paradigm.com/servlet/editor-content/scrum/3c-and-invest-guide/sites/7/2019/10/invest.png)

#### 1 - Independent (Bağımsız)

Kullanıcı hikayelerinin bağımsız olması önemlidir. Hikayeler arasındaki bağımlılıklar, planlama ve önceliklendirmede problemlere yol açabilir. Bu nedenle bağımlı olarak değerlendirilen konular ayrı ayrı incelenmeli ve bağımsız bir biçimde yazılmalıdır.

#### 2- Negotiable (Tartışılabilir)

Kullanıcı hikayeleri, ekip ve iş birimleri ile yapılan görüşmeler sırasında tartışılabilir olmalıdır. Katı kurallar değildir. Üzerinde tartışılabilir. Böylece detaylandırılabilir. Bu nedenle sprinte alınana kadar tartışmaya açıktır.

![](https://i.hizliresim.com/r1z9hxq.png)

#### 3 - Valuable (Değerli)

Kullanıcı hikayeleri, geliştirilen projeye bağlı olarak ürünü kullanan son kullanıcı ve müşteri için değer yaratmalıdır. Değer, müşteri için neyi başarmaya çalıştığımıza bağlıdır. Hikayenin müşteri için farkedilebilir bir değeri yoksa yapılmamalıdır. 

#### 4 - Estimable (Tahminlenebilir)

Geliştirici ekip ilgili hikaye ile ilgili harcanacak efor ve süresini tahmin edebilmelidir. Bu sebeple hikayenin tahmin edilebilir olması, tarih ve proje planlaması için kritik öneme sahiptir.
Kullanıcı hikayesi, geliştirici ekip tarafından tahmin edilemiyorsa, hikaye daha küçük parçalar halinde incelenmelidir.

#### 5 - Small (Küçük)

Kullanıcı hikayesi, tek sprintte tamamlanacak kadar küçük olmalıdır. Bu, tahmin ve planlama için önemli bir kriterdir. 
Büyük hikayeler geliştirici ekipler için her zaman sorun oluşturur. Bu yüzden ekip her zaman hikayeyi daha küçük parçalara ayırmanın yollarını aramalıdır.

#### 6 - Testable (Test Edilebilir) 

Kullanıcı hikayeleri test edilebilir nitelikte olmalıdır. Test edilebilir olmasındaki nihai amaç kullanıcı hikayelerinin istenilen hedefe ulaştığından emin olmaktır.
Bu aşamada kabul kriterleri ile değerlendirme yapılmaktadır. Kabul kriterleri; kullanıcının hikaye tamamlandığında beklentilerinin yazıldığı listelerdir. Testler bu kabul kriterleri referans alınarak yapılır. Kabul kriterlerini sağlamayan hikayeler tamamlanmış sayılmazlar. 
